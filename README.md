Szakdolgozati témaleírás

A feladat leírása és célja:
A szakdolgozatom témájaként a feladat egy olyan alkalmazás elkészítése, mely a Magyarországra vonatkozó statisztikai adatokat grafikonosan jeleníti meg. A cél az, hogy egyszerűen lehessen a különböző statisztikai adatokat megjeleníteni, elősegítve az átláthatóságukat.
A programban egy Magyarország térkép jelenik meg a végfelhasználónak, a megyeközpontokkal. A városokat lineáris interpolációval számolom ki és helyezem el a térképen.
A különböző, Magyarország megyéire vonatakozó statisztikai adatokat adott formátumú fájlban tárolva betöltheti a felhasználó. A betöltés után az adatokat megyékre lebontva jelenítheti meg különböző grafikonokon. A főbb városok a megyével a térképen kiíródnak, melyeket kiválasztva adhatja hozzá a felhasználó a grafikon(ok)hoz.
A rendszer nyitott lesz az adott formátumú adatfájlokra.
A statisztikai adatok betöltését követően lehetőség lesz azok permanens elmentésére adatbázis használatával. SQLite adatbáziskezelő rendszert fogok használni. Ezek után adatbázisból is betölthetőek lesznek a statisztikai adatok. Az adattáblákban tárolt rekordok később módosíthatóak lesznek a felhasználó számára.
